---
layout: post
title: 'जन्मदिन मुबारक हो बेटा '
date: '2014-09-11T17:19:00.000+05:30'
author: RavS
tags:
- story
- हिंदी
- 9/11
modified_time: '2014-09-15T10:45:51.305+05:30'
blogger_id: tag:blogger.com,1999:blog-5435629330016169213.post-6747714090021285156
blogger_orig_url: https://blogrsh.blogspot.com/2014/09/blog-post.html
---

<div dir="ltr" style="text-align: left;" trbidi="on">
सुबह के 5 बजकर 53 मिनट हो रहे थे। रेहान कि नींद टूटती है। &nbsp; दिल बहुत तेज धड़क रहा था। &nbsp;आज ये लगातार सत्रहवाँ दिन था। कमरे में घुप अँधेरा था, ऊपर चलते पंखे&nbsp;से&nbsp;आवाज आ रही थी। &nbsp;दूर कमरे के एक कोने में पड़े मोबाइल से हलकी टिमटिमाती रौशनी आ रही थी। <br />
<br />
रेहान उठा और धीरे धीरे हाथ टटोलते हुए अपने मोबाइल&nbsp;की ओर बढ़ा। 16 मेसेज और 21 मिस काल्स। सारी रात काल्स आते रहे उसे , लेकिन उसे पता ही नहीं चला। या शायद जान-बूझकर ...<br />
<br />
"हैप्पी बर्थडे रेहान!! गॉड ब्लेस यू डियर ", पहला मेसेज। आज रेहान का जन्मदिन था, पर उसे किसी बात की खुशी नहीं थी . वो आगे के सारे मेसेज बिना पढ़े मिटा देता है, और कमरे से सटे बाथरूम की ओर बढ़ जाता है। &nbsp;गुनगुने पानी का एक निवाला मुँह&nbsp;में डालते ही, कफ्फ गिरना शुरू हो जाता है। &nbsp;दर्द बहुत ज्यादा थ। &nbsp;रेहान को लगा आज आंते ही बाहर निकल आएँगी।<br />
<br />
"जन्मदिन मुबारक हो रेहान ", वो शीशे को देखकर मुस्कुराया। &nbsp;गला जल रहा था, आँखें भर आई थीं। आज ये लगातार सत्रहवाँ दिन था। &nbsp;"नहीं आज नहीं। &nbsp;आज जन्मदिन है तेरा। " नलके से पानी तेज कर, अपने मुँह&nbsp;पर ठन्डे पानी की 8 -10 छीटें मारता है, और बाथरूम से निकल जाता है।<br />
<br />
******<br />
<br />
<br />
9 बजकर 16 मिनट। &nbsp;अलग अलग नंबरों से लगातार कॉल आ रहे थे। &nbsp;मगर रेहान मोबाइल सामने टेबल पर रखकर उसे बजता हुआ निहार रहा था बस। &nbsp;उसका आज किसी से बात करने का मन नहीं था। <br />
<br />
"क्यों चाहते हो मुझे इतना? अकेला क्यों नहीं छोड़ देते मरने के लिए मुझे ", वो &nbsp;एकदम से झल्लाया, और मोबाइल पकड़ कर सामने दिवार पर मारने की कोशिश की। &nbsp;पर हाथ रुक गए। &nbsp;उसे बस किसी एक के फोन का इन्तेज़ार था। &nbsp;अगर फोन टूट गया तो वो कॉल &nbsp;नहीं कर पायेगा। <br />
<br />
वो थककर बैठ जाता है। &nbsp;17 दिन से नींद पूरी नहीं हो रही थी। &nbsp;पूरा शरीर दर्द कर रहा था। &nbsp;लेकिन जैसे ही आँख बंद करता कुछ अजीब डरावने ख्याल आने लगते मन में।&nbsp;&nbsp;वो सोना चाहता था, लेकिन उसका खुद का दिमाग उसे सोने नहीं दे रहा था। &nbsp;शायद वो पागल हो रहा था, पर उसे खुद नहीं पता था कि ऐसा क्या हो गया है उसे।&nbsp;&nbsp;किसी को पकड़कर थोड़ी देर सोना चाहता था, ताकी डर&nbsp; ना लगे। &nbsp;पर किसी से मदद भी नहीं&nbsp;&nbsp;माँगना चाहता था। काश बिना बताये लोग दर्द समझ पाते।<br />
<br />
माँ की याद आ रही थी। &nbsp;पर माँ नहीं आ सकती थी। &nbsp;कभी नहीं। &nbsp;रेहान कुर्सी से फिसलकर नीचे फर्श पर आ गिरता है। फर्श ठंडा था, करहाते दिमाग&nbsp;को थोड़ी राहत मिली। साँसे कुछ मद्धम पड़ीं।&nbsp;फोन अभी भी बज रहा था। &nbsp;वो आँखें बंद कर लेता है। <br />
<br />
******<br />
<br />
<br />
रेहान एकदम से चौंक कर उठ जाता है। &nbsp;चारों तरफ देखता&nbsp;&nbsp;है, पर कोई नहीं था। &nbsp;शायद उसने&nbsp;कोई बुरा सपना&nbsp;देखा&nbsp;था। &nbsp;"महफूज़, महफूज़ ..."<br />
<br />
सामने घड़ी&nbsp;में 1 बजकर 8 मिनट हो रहे थे। &nbsp;फोन फिर बजा। &nbsp;रेहान लपक कर टेबल पर पड़ा फोन उठा लेता है। &nbsp;फोन उसी का था।<br />
<br />
"हेल्लो, हेल्लो यासीर"<br />
<br />
"हद कर दी मियाँ तुमने तो आज। पिछले एक घंटे में&nbsp;कम से कम बीसों बार फोन मिल चूका हूँ। &nbsp;मैं&nbsp;तो बस अब तुम्हारे घर ही निकलने लगा था, चिंता में। &nbsp;किसके जनाजे में शामिल थे? "<br />
<br />
"नहीं। बस ..."<br />
<br />
"ओह... अभी भी आराम नहीं है?"<br />
<br />
"नहीं"<br />
<br />
"तो डॉक्टर को क्यों नहीं दिखा रहे यार। कितनी बार बोल चूका हूँ। ऐसे तो मर ही जाओगे सच में।"<br />
<br />
"हाँ वही चाहिए। खुद की जान तो&nbsp;नहीं ले सकता मैं। &nbsp;ऐसे ही मर जाऊं तो अच्छा है। ".<br />
<br />
"यार कुछ भी अनाप शनाप बकते हो। जन्मदिन वाले दिन भी कोई ऐसी बातें करता है?"<br />
<br />
"बस अब जीने की तमन्ना नहीं रही यासीर".<br />
<br />
"बस तुम अब चुप ही रहो। सुनो गोहल चौक के बस स्टॉप पर मिलो एक घंटे में".<br />
<br />
"हाँ ठीक है। "<br />
<br />
"हौसला रखो दोस्त। तुम्हे मरने नहीं दूँगा इतनी आसानी से। और हाँ एक बात और ... जन्मदिन बहुत बहुत मुबारक हो। "<br />
<br />
"शुक्रिया यार".<br />
<br />
"चलो, अब जल्दी से तैयार होके पहुँचो . "<br />
<br />
रेहान को थोडा सुकून महसूस&nbsp;हुआ। &nbsp;बस एक यासीर ही उसको समझ सकता था। &nbsp;फोन टेबल पर फैंक कर वो बाथरूम की ओर&nbsp;&nbsp;बढ़ जाता है .<br />
<br />
******<br />
<br />
<br />
दोपहर के ढाई बजे के&nbsp;&nbsp;आस पास, गोहल चौक पर।&nbsp;&nbsp;यासीर को &nbsp;बस स्टॉप पर खड़े &nbsp;लगभग आधा घंटा हो गया था. रेहान ज्यादातर समय पर ही पहुँचता था, लेकिन आज उसे देरी हो रही थी। यासीर ने भी फोन करना मुनासिब नहीं समझा। &nbsp;रेहान अपनी मर्जी का मालिक था। &nbsp;उसे ज्यादा&nbsp;खोदने पर डर&nbsp;था की वो आये ही ना. 5-6&nbsp;मिनट बाद रेहान आता दिखा। दूर से पहचान में ही नहीं आ रहा था। &nbsp;आज अपने जन्मदिन वाले दिन भी उसने अपनी हालत बेहतर करना ठीक नहीं समझा।<br />
<br />
बाल लंबे बिखरे हुए से थे। दाढ़ी बढ़ी हुई थी। &nbsp;कपडे भी बिलकुल साधारण से। &nbsp;कोई शायद ही कह सकता था आज इसका जन्मदिन है। <br />
<br />
"यार ये क्या हाल बनाया हुआ है?", रेहान करीब पहुंचा तो यासीर तुनक पड़ा।<br />
<br />
"क्या हुआ ?"<br />
<br />
"आज के दिन तो कुछ हालत ठीक कर लेते। "<br />
<br />
"क्यों आज के दिन ऐसा क्या है?", रेहान ने चिढकर कहा .<br />
<br />
"यार तुम... रहने दो। "<br />
<br />
दोनों चुप हो जाते हैं। &nbsp;दोनों को पता था इससे ज्यादा कुछ बोलेंगे तो शायद लड़ाई हो जाए। &nbsp;बस स्टॉप के दूसरी ओर&nbsp;एक छोटा लड़का अपनी माँ के साथ खेल रहा था। &nbsp;दोपहर का समय था , तो भीड़ कम ही थी।<br />
<br />
यासीर ने चुप्पी तोड़ी,&nbsp; "अच्छा ये बताओ कहाँ चलना है फिर आज ? "<br />
<br />
"कहीं भी . ", रेहान के मदद करने का&nbsp;कोई मन नहीं था।<br />
<br />
"मेरा मतलब कोई फिल्म देखने चलें, या कहीं घूमना है? "<br />
<br />
"कहीं भी ले चलो, जहाँ थोड़ा&nbsp;सुकून मिल सके बस। "<br />
<br />
"यार तुम्हे हुआ क्या है, क्यों&nbsp;&nbsp;अपने आप को इतनी तकलीफ दे रहे हो ?"<br />
<br />
रेहान बिफर पड़ा, "मुझे खुद नहीं पता मुझे क्या हो गया है, और कबसे। &nbsp;बस रोज उठता हूँ तो यही अफ़सोस होता है की आज बचा ही क्यों। &nbsp;कुछ ना कुछ बुरा दिमाग में चलता ही रहता है। जितना भी कोशिश करो मैं बाहर&nbsp;निकल ही नहीं पा रहा इस दलदल से।&nbsp;&nbsp;मुझे बचा लो यासीर, मुझे बचा लो ".<br />
<br />
यासीर रेहान के कांधे पर हाथ रखता है तो रेहान यासीर&nbsp;से लिपट जाता है। &nbsp;शायद रेहान को इसी की जरूरत थी, एक काँधे की। बहुत तेज तेज साँसे ले रहा था। &nbsp;यासीर कुछ नहीं कहता, उसके पास कुछ कहने को था भी नहीं . वो खुद नहीं समझ पा रहा था की एक हँसता खेलता इंसान अपने आप कैसे अपनी ही बनाई गर्त में गिरता जा रहा था।<br />
<br />
थोड़ी देर बाद रेहान अलग हुआ, तो वो कुछ शांत था। &nbsp;"आ बैठ", यासीर रेहान को बस स्टॉप की बेंच पर बैठाता है, और खुद उसके बगल में बैठ जाता है।<br />
<br />
दोनों दोस्त फिर चुप हो जाते हैं . शायद आज चुप्पी से ही बातचीत होनी थी ...<br />
<br />
******<br />
<br />
<br />
रेहान का फोन फिर बजा। &nbsp;वो फोन जेब&nbsp;से निकालता&nbsp;है और बड़े आराम से उसकी बैटरी&nbsp;निकालकर अलग कर देता है। &nbsp;फिर फोन और बैटरी&nbsp;अलग अलग जेबों में डाल&nbsp;लेता है। &nbsp;यासीर सब देख रहा था, मगर वो चुप ही रहा।<br />
<br />
"कितना टाइम हो रहा है यासीर".<br />
<br />
"3 बजकर 12 मिनट"<br />
<br />
"अच्छा"<br />
<br />
"घरवालों से बात हुई तुम्हारी&nbsp;? "<br />
<br />
"हाँ हुई थी सुबह थोड़ी देर . "<br />
<br />
"क्या बोले ? "<br />
<br />
"वही रोज की कहानी। घर वापस आ जा। क्यों वहाँ पडा&nbsp;हुआ है। &nbsp;यहीं कोई नौकरी&nbsp;ढूंढ ले। "<br />
<br />
"फिर तुमने&nbsp;&nbsp;क्या कहा ? "<br />
<br />
" कुछ नहीं। &nbsp;आज के दिन लड़ाई करने उन्हें तकलीफ नहीं देना चाहता था। "<br />
<br />
"यार मुझे लगता है, तुम&nbsp;&nbsp;किसी बात को लेके डिप्रेस्ड हो&nbsp;। &nbsp;शायद तुम्हे&nbsp;&nbsp;पता है , शायद नहीं पता। &nbsp;लेकिन तुम्हे&nbsp;&nbsp;डॉक्टर को ..."<br />
<br />
"मैं पागल नहीं हूँ, मैं किसी डॉक्टर को नहीं दिखाऊंगा", रेहान ने बात काटी।<br />
<br />
"यार साइकियाट्रिस्ट को दिखाने का मतलब ये नहीं की तुम&nbsp;&nbsp;पागल हो&nbsp;&nbsp;. वो तो ... "<br />
<br />
"बेटा कुछ पैसे दे दो ", इस बार किसी और आवाज ने यासीर की बात काटी।<br />
<br />
सामने एक बुढिया खड़ी थी। सफ़ेद बाल, स्लेटी मटमैली साड़ी, छोटा कद, चेहरे पर झुरियां, और हाथ में कटोरा।<br />
<br />
"जाओ अम्मा, कहीं और जाकर मांगो ", रेहान झल्लाया ...<br />
<br />
"दे दो बेटा पैसे, मुझे बहुत जरूरत है। "<br />
<br />
"अरे तुम्हे सुनाई नहीं देता क्या?", रेहान तेज आवाज में चिल्लाया तो बुढिया एक कदम पीछे हट गई।<br />
<br />
यासीर रेहान का&nbsp;हाथ पकड़ लेता है, "तुम चुप बैठो एक मिनट। &nbsp;अम्मा ये लो एक रूपये, अब जाओ", यासीर एक रूपये का सिक्का बुढिया के कटोरे में उछाल देता है। <br />
<br />
पर बुढिया हिलती नहीं, "अब क्या हुआ अम्मा? ", यासीर ने पूछा. रेहान नीचे की ओर&nbsp;देख रहा था। &nbsp;शायद उसे पता ही नहीं था की बुढिया अभी भी वहीँ खड़ी थी। <br />
<br />
"बेटा हो सके तो कम से कम 10 रूपये का नोट दे दो। "<br />
<br />
"देख रहा है यासीर, आजकल तो बुढियाओं के भी भाव बढ़ गए हैं, 1 रूपये में काम ही नहीं चलता अब किसी का ", रेहान ने चिढकर कहा.<br />
<br />
"मुझे अपने लिए नहीं, अपनी पोती के&nbsp;लिए चाहिए बेटा। &nbsp;खुद कुछ भी खा लूं, लेकिन उसे अच्छा खिलाना चाहती हूँ बस".<br />
<br />
"क्यों तुम्हे क्यों चाहिए अपनी पोती के लिए, उसके&nbsp;&nbsp;माँ-बाप मर गए हैं क्या? "<br />
<br />
बुढिया का मुंह&nbsp;बन गया। &nbsp;कुछ देर चुप रहकर बोली, "नहीं, मरे तो नहीं हैं, लेकिन ... "<br />
<br />
"अरे जाओ जाओ अम्मा, पता है तुम लोगों का। &nbsp;अभी शाम को यहीं कहीं गांजा भरती हुई मिलोगी।"<br />
<br />
"चुप रहो&nbsp;यार रेहान", अपने बटुए से 50 रुपये का नोट निकलकर यासीर बुढिया के कटोरे में डाल देता है . "आज मेरे दोस्त का जन्मदिन है अम्मा. ये तुम 10 नहीं 50 रूपये रखो! "<br />
<br />
रेहान यासीर को आँखे दिखाता&nbsp;है लेकिन यासीर ध्यान नहीं देता.<br />
<br />
"ओह&nbsp;.. जन्मदिन मुबारक हो बेटा। &nbsp;भगवान तुम्हे दुनियाभर की खुशियाँ दे। &nbsp;जीते रहो... ", बुढिया आगे बढ़कर रेहान के सर पर हाथ रखती है, लेकिन रेहान हाथ झटक देता है.<br />
<br />
"जाओ बुढिया, अब तो तुम्हारी चांदी हो गई। कहीं जाकर चिलम भरो। &nbsp;ऐश करो। "<br />
<br />
"नहीं बेटा, सच कहती हूँ। &nbsp;ये ... ", बुढिया आगे कुछ नहीं कहती। कटोरा लेकर आगे बढ़ जाती है।<br />
<br />
रेहान बुढिया को धीरे धीरे सड़क पार करते देखता रहता है. सड़क के दूसरी ओर&nbsp;के बस स्टॉप पर खड़े लोगों के पास जाकर बुढिया पैसे मांगने लगती है. एक-दो को छोड़कर लगभग सभी उसे दुत्कार देते हैं .<br />
<br />
हताश हो बुढिया कटोरा लेकर बस स्टॉप से थोडा ही आगे बढती है की एक साइकिल वाले से उसे धक्का लग जाता है। &nbsp;बुढिया अपने आप को संभाल नहीं पाती, और सड़क के बीच में आ जाती है। &nbsp;सामने आ रही तेज रफ़्तार ट्रोली उसे टक्कर मारते हुई निकल जाती है। <br />
<br />
ये सब इतनी तेज हुआ की किसी को कुछ समझ नहीं आया। &nbsp;रेहान ने सब देखा लेकिन वो बुत बना बैठा&nbsp;था .<br />
<br />
"रेहान, रेहान !!" , &nbsp;यासीर उसे चिल्ला चिल्ला कर बुला रहा था।<br />
<br />
रेहान को एक दम से होश आया, "भाग यासीर, भाग...&nbsp;&nbsp;&nbsp;भााग&nbsp;&nbsp;".<br />
<br />
दोनों बुढिया की ओर&nbsp; भागते हैं, "यासीर अम्मा, यासीर अम्मा... क्या हुआ उन्हें. ", रेहान भागता हुआ चिल्ला रहा था।<br />
<br />
जब तक वो सड़क की दूसरी ओर&nbsp;&nbsp;पहुंचे, दो चार लोग बुढिया के चरों ओर&nbsp;जमा हो चुके थे।&nbsp;लेकिन किसी ने उसे हाथ नहीं लगाया। बुढिया का पैर बुरी तरह कुचला हुआ था, और सर से बहुत तेज खून बह रहा था। <br />
<br />
"यासीर देख ना, देख&nbsp;&nbsp;ना क्या हुआ इन्हें।&nbsp;अम्मा, अम्मा !!", रेहान बुढिया का सर अपने&nbsp;हाथ में रखकर चिल्लाने लगा। &nbsp;उसके सारे कपडे बुढिया के खून से भीगे जा रहे थे। <br />
<br />
यासीर को कुछ समझ नहीं आ रहा था। क्या बुढिया जिंदा थी या मर गई। &nbsp;इसे अस्पताल लेके जाए या यहीं छोड़ दें। <br />
<br />
"एम्बुलेंस, हाँ , हाँ एम्बुलेंस.. ", रेहान जेब से मोबाइल निकालता है। लेकिन फोन बंद था। &nbsp;उसे होश ही नहीं था की फोन की बेटरी दूसरी जेब में थी।<br />
<br />
"यासीर, फोन नहीं चल रहा मेरा। &nbsp;फोन। &nbsp;तू ... तू मिला। &nbsp;मिला। &nbsp;एम्बुलेंस। एम्बुलेंस।"<br />
<br />
******<br />
<br />
<br />
बुढिया स्ट्रेचर पर लेटी&nbsp;हुई थी। &nbsp;एक नर्स पैरों पर पट्टी करने की कोशिश कर रही थी। &nbsp;रेहान पास में बैठा सर का खून रोक रहा था,पर नाकाम था। &nbsp;उसका पूरा शरीर बुढिया के खून से रंग गया था। यासीर एम्बुलेंस में आगे बैठा हुआ था।<br />
<br />
"अम्मा, अम्मा.. ", रेहान रह रहकर बुढिया को अवाज लगाता लेकिन बुढिया बेहोश सी थी। <br />
<br />
"भैया और कितना टाइम लगेगा हॉस्पिटल को? ", रेहान ड्राइवर पर चिल्लाता है। <br />
<br />
"सर ट्रेफिक बहुत है आगे , टाइम लगेगा अभी 10&nbsp;मिनट और कम से कम ".<br />
<br />
"सवा चार हो रहे हैं. आधा घंटा पहले एक्सीडेंट हुआ था। &nbsp;ये मर जायेंगी ऐसे। &nbsp;तेज चलो, तेज .. ".<br />
<br />
"भाई साहब मैं कोशिश कर रहा हूँ, आपके चिल्लाने से कुछ नहीं होगा ".<br />
<br />
"बेटा... ", रेहान इससे पहले कुछ और कह &nbsp;पाता, बुढिया के मुह से बहुत धीमे आवाज निकलती है .<br />
<br />
"अम्मा, अम्मा। &nbsp;नर्स देखो , देखो ये कुछ बोल रही हैं".<br />
<br />
नर्स बुढिया की ओर&nbsp;बढ़ने की कोशिश करती है, लेकिन बुढिया उँगलियों का इशारा कर उसे रोक देती&nbsp;&nbsp;है। <br />
<br />
"बेटा मौसम. मौसम को बचा लो बेटा".<br />
<br />
"अम्मा , हम बस पहुँचने वाले हैं हॉस्पिटल। &nbsp;तुम ठीक हो जाओगी। &nbsp;तुम्हे कुछ नहीं होगा अम्मा। &nbsp;तुम्हे ... "<br />
<br />
"बेटा मैं झूठ नहीं बोल रही थी बेटा। &nbsp;मौसम ... "<br />
<br />
******<br />
<br />
<br />
शाम के 7 बजने को थे। &nbsp;रेहान को बता दिया गया था की सर और पैर से बहुत ज्यादा खून बह जाने के कारण बुढिया को बचाया नहीं जा सका। &nbsp;पर रेहान के चेहरे पर कोई शिकन&nbsp; नहीं थी। <br />
<br />
हॉस्पिटल की गेलेरी में बैठ कर वो सोच में मग्न था। &nbsp;यहाँ वो अपनी ही दुनिया में फंसा था। उसे लगता था की सबसे जायदा तकलीफ उसे ही है&nbsp;दुनिया में, सबसे ज्यादा बेसहारा, अकेला वो ही है। कितना गलत था वो। &nbsp;जिंदगी सिर्फ अपने लिए ही तो नहीं जी जाती। &nbsp;अपनी जिंदगी पर अपनों का भी उतना ही हक होता है, जितना खुद का।&nbsp;&nbsp;मगर रेहान तो सभी अपनों को अपने से दूर करने में उतारू&nbsp;था। उसे अपने आप से नफरत सी होने लगी थी।<br />
<br />
"रेहान, रेहान&nbsp;", यासीर ने पास जाकर रेहान को झकझोरा।<br />
<br />
"रेहान, मैंने पुलिस को फोन कर&nbsp;दिया है। वो लोग अभी थोड़ी देर में पहुँच जायेंगे। &nbsp;थोड़ी बहुत पूछताछ के बाद हम जा सकते हैं। &nbsp;".<br />
<br />
इतने में दो वार्ड-बोयस सामने के कमरे से स्ट्रेचर पर बुढिया का शरीर खींच कर बाहर निकालते हैं .<br />
<br />
रेहान एक दम खड़ा होकर उन्हें रोक लेता है। &nbsp;सर से चादर उठाता&nbsp;&nbsp;है तो बुढिया पहचान में ही नहीं आती . पूरा सर पट्टियों से बंधा था, चेहरा&nbsp;&nbsp;पीला पड़ गया था। रेहान अपनी उँगलियों को धीरे से बुढिया के चेहरे तक&nbsp;&nbsp;ले जाता है।<br />
<br />
चेहरे की झुरियों पर हाथ फिरते हुए उसके हाथ पत्ते की तरह कांप रहे थे। &nbsp;दिमाग में बुढिया की कही आखिरी बातें गूँज रही थी...<br />
<br />
*******<br />
<br />
<br />
"<i>बेटा मैं झूठ नहीं बोल रही थी बेटा। &nbsp;मौसम मेरी पोती है। &nbsp;उसके माँ-बाप ने उसे पैदा होते ही, मरने के लिए कूड़े में फिंकवा दिया था। &nbsp;उन्हें तो लड़का चाहिए था, जो उनके बुढापे का सहारा बने , उनकी सेवा करे। लेकिन ये मनहूस पैदा हो गई। &nbsp;</i><br />
<i><br /></i>
<i>वो तो इसे अपने हाथो से गला घोंट कर मार देना चाहते थे। &nbsp;पर.. पर मैं बचा लाई&nbsp;&nbsp;उन्हें झूठ बोल कर। &nbsp;मरते मरते बचाया उसे बस।&nbsp;जैसे तैसे रूखा सूखा खिलाकर पाला। &nbsp;उन लोगों ने मुझसे भी धीरे धीरे वास्ता तोड़ लिया।&nbsp;</i><br />
<i><br /></i>
<i>शरीर में जान नहीं है तो कोई काम नहीं देता, इसलिए भीख मांग कर काम चलाती हूँ। &nbsp;8 साल हो गए, एक बार भी उसके माँ-बाप ने सुध नहीं ली लड़की की। बहुत प्यारी बच्ची है मौसम बेटा, मैं उसे स्कूल भी भेजती हूँ। &nbsp;पढ़ने में&nbsp;बहुत तेज है. कहती है बड़ी होके डॉक्टर बनूँगी।&nbsp;</i><br />
<i><br /></i>
<i>बेटा.. मैं नहीं बच पाऊंगा अब, मेरे बिना वो मर जायेगी। &nbsp;हो सकते तो उसे ... किसी अनाथालय में ... छोड़ आना। &nbsp;कहना दादी.. दादी कुछ दिन में ले जायेगी। &nbsp;धीरे धीरे भूल जायेगी मुझे।&nbsp;</i><br />
<i><br /></i>
<i>वो तुम्हे सोम्बजार के पीछे की झोपड पट्टी में मिल जायेगी। किसी से भी पूछ लेना मौसम कहाँ रहती है।&nbsp;</i><br />
<i><br /></i>
<i>बेटा, करोगे ना बेटा? "</i><br />
<i><br /></i>
<i>रेहान हाँ मे सर हिलाता है, "जीते रहो बेटा, जीते रहो। &nbsp;". बुढिया हाथ ऊपर उठाती है तो रेहान सर आगे कर देता है।&nbsp;</i><br />
<i><br /></i>
<i>"बेटा मौसम को बचा लेना. जन्मदिन .. जन्मदिन मुबारक हो बेटा। " &nbsp;</i><br />
<div>
<br /></div>
</div>
