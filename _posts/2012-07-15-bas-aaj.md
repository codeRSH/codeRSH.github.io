---
public: yes
layout: post
title: बस आज मेरा ये कहा मान लो
date: 2012-07-15
tags:
  - poem 
  - sad 
  - hindi
---

नहीं कुछ कहने की जरूरत नहीं,  
नहीं कुछ करने की जरूरत नहीं,  
एक घुटन सी महसूस होती है,  
बस यों ही पास बैठे रहो । 

नहीं मुझे चाँद नहीं चाहिए,  
आसमाँ के सितारों की चाहत नहीं,  
बहुत अकेला लग रहा है,  
बस मेरा हाथ थामे रहो । 

नहीं मेरा हँसने का मन नहीं,  
आज मुस्कुराने का मन नहीं,  
आज दिल है बस रोती रहूँ,  
अपनी बाहों में छुपा लो । 

नहीं कहीं घूमने नहीं जाना,  
बाहरी नज़ारों से इश्क नहीं,  
आज चाहत है बस सोती रहूँ,  
अपने सीने में पनाह दो । 

सच कहती हूँ,  
फिर कभी कुछ नहीं माँगुंगी मोहसिन,  
बस आज मेरा ये कहा मान लो । 

~ रबी
